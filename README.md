# PAC3: Manovich Reloaded
___
Autor: Fernando Gutiérrez Ferrerías | 
Grau: Multimèdia – UOC | 
Assignatura: Cultura Digital | 
Semestre: 20240-2 | 
Data: 16 maig 2025
___
# Anàlisi de dos casos recents d'hibridació segons la Teoria de Lev Manovich: Miku Hatsune (Vocaloid) i Gatebox

## Introducció

A diferència de la multimèdia tradicional, caracteritzada per la simple "convivència contigua" d'elements, el concepte d'hibridació proposat per Lev Manovich implica una fusió profunda que genera experiències i llenguatges radicalment nous. Aquest treball analitza dos casos paradigmàtics d'hibridació recents molt relacionats: Hatsune Miku i Gatebox.

## Marc teòric: La hibridació segons Manovich

Lev Manovich defineix la hibridació mediàtica com la fusió de tècniques, formats i llenguatges de diferents mitjans que abans existien per separat, creant noves experiències que van més enllà de la simple suma de les parts. A diferència de la multimèdia, on els elements coexisteixen però mantenen les seves identitats separades, la hibridació produeix una experiència nova i coherent.

## Miku Hatsune: la hibridació personificada
![Bàner de Miku Hatsune, © rtve](https://img2.rtve.es/i/?w=1600&i=1689160036357.jpg)
### L'origen *barceloní* de l'ànima de Miku Hatsune

L'ànima de Miku Hatsune, la seva veu, té el seu origen en un programari de síntesi de veu anomenat Vocaloid (acrònim de *vocal* i *android*), que va ser nicialment desenvolupat per Yamaha Corporation el 2003, en col·laboració amb el Grup de Tecnologia Musical de la Universitat Pompeu Fabra de Barcelona. Mitjançant la fusió de les tecnologies de processament de veu, de composició musical i de programació informàtica, Vocaloid assoleix la capacitat de cantar d'una manera reeixida, incorporant l'enregistrament de la veu d'actors de doblatge o cantants que després es fragmenten, processen i recomponen algoritmicament per actuar com a substitut d'un cantant real, amb la possibilitat d'afegir tota mena d'efectes, com vibrato, canvis de to i d'accent.

Miku Hatsune, és una cantant virtual desenvolupada per Crypton Future Media l'any 2007, i llançada inicialment com un "Character Vocal Series" per a Vocaloid 2, a partir de l'enregistrament de la veu de Saki Fujita, una *seiyuu* (actriu de veu) japonesa. La hibridació en aquest cas es dona amb la fusió de la tecnologia de Vocaloid i la antropomorfització de la veu en un personatge anime personificat en una noia adolescent d'estètica *moe* o *kawaii* (que podriem traduïr com "adorable"), característic de la fenomenologia idol típicament japonesa. L'artista manga Kei Garo n'és l'artifex de la forma humana de la Hatsune. D'aquesta manera podem dir que es produeix una hibridació mediàtica on convergeixen diverses tecnologies i llenguatges o pràctiques culturals.

### La personificació de l'ànima de Miku Hatsune

Les corporeïtzacions de Miku Hatsune s'han produit en una multiplicitat de formats, essent la més impactant i coneguda probablement la dels concerts hologràfics que empren la tècnica del ["Fantasma de Pepper"](https://www.youtube.com/watch?v=1pjZ98p9k3c). Però també en qualitat de protagonista de la [seva pròpia saga de videojocs musicals](https://vandal.elespanol.com/sagas/hatsune-miku), o en participacions en altres jocs, de temàtica radicalment diferent, com Fortnite, Pokémon, Brawl Stars o Fall Guys. Miku ha participat també en col·laboracions amb artistes humans com Lady Gaga o Pharrell Williams, i existeixen aplicacions de realitat augmentada com [Miku AR Camera](https://play.google.com/store/apps/details?id=com.sorasu.armiku&hl=ca_GT). De tota manera, el cas d'*encarnació* més rellevant, des del punt de vista de Manovich, s'analitzarà en la segona part d'aquest treball.

El sistema Vocaloid facilita a qualsevol persona, amb el domini necessari de l'eina, la creació de contingut utilitzant la veu i la imatge de Miku. Això ha fet créixer una gran comunitat d'usuaris, tant professionals com amateurs, que operen molts d'ells com a prosumidors.  El terme *prosumidor* es refereix a individus que són alhora productors i consumidors, és a dir, no només consumeixen el producte sinó que el creen, modifiquen i comparteixen. D'aquesta manera, algunes de les seves creacions poden acabar integrades en el repertori "oficial" dels concerts de Miku, fet que no fa sinó esperonar la pràcticar i generar un efecte multiplicador sense límit. En termes de Manovich, parlariem de remescla.
> En el procés d'evolució del metamedi ordinador, els diversos tipus de medis media es remesclen per a formar noves combinacions. Certes parts d'aquestes combinacions experimenten noves remescles, i així fins l'infinit. — Manovich (2013, p. 188)

## Gatebox: la hibridació domèstica
![Usuari interactuant amb un dispositiu Gatebox © Gizmodo](https://es.gizmodo.com/app/uploads/2018/08/ybze4tcby9axo4am1se4.jpg)
Gatebox representa un altre exemple d'hibridació mediàtica en el context de les tecnologies domèstiques intel·ligents. Desenvolupat per l'empresa japonesa Gatebox Inc. (actualment Mirai Inc.), aquest dispositiu transgredeix les fronteres tradicionals entre diversos mitjans i tecnologies, creant una experiència que, segons les teories de Lev Manovich, reflecteix les complexes dinàmiques de remediació i convergència en l'era digital.

### De l'assistent virtual a la companya virtual
En aquest cas, es fusionen les tecnologies clàssiques associades a assistents virtuals com Siri, Alexa, Cortana o Google Assistant, com són reconeixement de veu, gestió de calendari, interacció amb interfícies i dispositius domòtics, incipient intel·ligència artificial, juntament amb la incorporació de tècniques hologràfiques per representar un personatge interactiu d'anime en tres dimensions especialment dissenyat per interactuar amb els usuaris en el plànol emocional. Aquest personatge, inclòs inicialment amb Gatebox, era Azuma Hikari i va causar sensació en un país com Japó on el 32% de les llars són unipersonals, arribant a casos extrems com el fenòmen *hikikomori* a períodes prolongats d'aïllament social. No obstant, ràpidament va evolucionar per oferir la possibilitat de personalització, moment en que entronca amb la fenomenologia diva de Miku Hatsune, analitzat anteriorment. 

Gatebox ofereix diferents experiències i personatges per una experiència totament [*figital*](https://es.wikipedia.org/wiki/Phygital) (fusió del món físic i el digital), des d'una àmplia gama de fins a 400 avatars clàssics fins a la personalització amb el propi *aratar* (acrònim format a partir d'Augmented Reality -AR- i avatar), que es poden visualitzar en les anomenades [DigitalFigureBox](https://www.gatebox.ai/digitalfigurebox/en) integrades o en el format de càpsula original. El projecte [Living With](https://otakumode.com/news/59891f4fe73829a364824b3a/Gatebox-Making-a-Reality-Out-of-Living-with-Hatsune-Miku) afegeix l'experiència de convivència amb els personatges, fet que acaba resultant inevitablement en un allau de notícies on [aproximadament quatre mil homes s'uneixen en *casament* amb les seves companyes digitals virtuals](https://www.cbc.ca/documentaries/the-nature-of-things/i-love-her-and-see-her-as-a-real-woman-meet-a-man-who-married-an-artificial-intelligence-hologram-1.6253767).

## Conclusions
L'anàlisi de Vocaloid/Hatsune Miku i Gatebox des de la perspectiva de la hibridació proposada per Manovich revela com aquests fenòmens transcendeixen la simple convergència tecnològica per constituir veritables remediacions que generen experiències i significats radicalment nous.
En el cas de Vocaloid i Miku, s'observa una hibridació que evoluciona en múltiples capes: des de la fusió inicial de veu humana i síntesi digital fins a les complexes corporeïtzacions hologràfiques i la creació col·laborativa. Aquesta trajectòria il·lustra el que Manovich denomina "hibridació profunda", on no només es combinen elements sinó que es generen noves formes culturals amb propietats emergents.
Pel que fa a Gatebox, representa una hibridació diferent però complementària, centrada en la fusió d'assistència virtual, representació hologràfica i interacció emocional en l'àmbit domèstic. El dispositiu exemplifica com la hibridació mediàtica pot reunir categories anteriorment separades com la funcionalitat tecnològica i l'afectivitat humana.
En ambdós casos, la hibridació opera en múltiples nivells: tecnològic, representacional, interactiu i social. Tant el fenomen Vocaloid/Miku com Gatebox difuminen les fronteres liminals tradicionalment establertes entre el físic i el virtual, entre creador i consumidor, entre funcionalitat i afecte, creant el que Manovich denomina "espais mediàtics profundament remesclats" (2013, p. 192).
Aquests exemples il·lustren com la hibridació mediàtica està reconfigurant no només les nostres experiències amb els mitjans, sinó també les nostres relacions socials, identitats culturals i vincles emocionals en l'era digital.

## Bibliografia

MANOVICH, LEV. UOC Press (2013). *Software takes command*

ADELL, FERRAN, Editorial UOC (2024). *Fonaments i evolució de la multimèdia*

LA VANGUARDIA (2020). *Hatsune Miku, la diva virtual* [En línia](https://www.lavanguardia.com/edicion-impresa/20200126/473133281508/hatsune-miku-la-diva-virtual.html) [data de consulta: 15/5/2025]

GATEBOX. *Gatebox - 「Living with Hatsune Miku」- Magical Mirai 2017 report - english* [En línia] [https://www.youtube.com/watch?v=R-lcyYmQDyw](https://www.youtube.com/watch?v=R-lcyYmQDyw) [data de consulta: 15/5/2025]

ENGADGET. *The new Gatebox at CES 2020.* [En línia] [https://www.youtube.com/watch?v=R-lcyYmQDyw](https://www.youtube.com/watch?v=TMjm_HNZEgI) [data de consulta: 15/5/2025]
